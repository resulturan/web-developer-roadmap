Web-Developer Yol Haritası

Web-developer'dan kastımız frontend -- backend - devops teknolojilerini
kapsayan ve web ortamında çalışan uygulama geliştiricidir. Öğrenme
sürecinde kaynaklarımızı belirleyecek temel unsur yabancı dil
(İngilizce) seviyemizdir. Şunu unutmamalıyızki herhangi bir teknolojide
uzmanlaşmanın ön koşulu iyi bir ingilizceye sahip olmaktır. Türkçe
kaynaklar yalnızca başlangıç seviyesindeki kavramları anlamamızda
faydalı olabilecektir. Eğer İngilizce konusunda konusunda güvenimiz
varsa Türkçe kaynakları atlayarak direk İngilizce kaynaklardan
ilerlememiz daha faydalı olacaktır.

Bu çerçevede yol haritasında ilerlemeden önce Udemy, Youtube vb.
platformlardaki Türkçe kaynaklardan frontend konusunda herhangi bir kurs
ve ders serisi takip edilebilir. Bu sürece 1-2 haftadan fazla zaman
ayrılmamalıdır.

Yol Haritası

1\. Öncelikle Web ve kapsamındaki kavramlar ile WEB'in nasıl çalıştığına
dair kapsamlı bilgi sahibi olmak gerekiyor.

[[https://www.internetfundamentals.com/]{.ul}]()

2\. Devamında Web'de kullandığımız 3 farklı dilin (HTML (Hyper-Text
Markup Language), CSS (Cascading Style Sheet) ve Javascript) öğrenilmesi
gerekmektedir. Bu diller günümüz itibariyle web teknolojilerinin
temelini teşkil etmektedir. Her dilin kendine özgü püf noktaları vardır.
Herhangi bir programlama dilini öğrenirken dildeki kuralları ve
dinamikleri amacına uygun öğrenmek o dili daha etkin ve hatasız
kullanmamıza büyük fayda sağlamaktadır. Özellikle javascipt frontend,
backend ve mobil uygulama teknolojilerinde kullanabileceğimiz çok güçlü
araçlar sunmaktadır. Bu dili çok kapsamlı bir şekilde öğrenmemiz
gerekmektedir. Bu 3 dil için de önerebileceğim başlangıç seviyesinden
profesyonel anlamda iyi seviyelere çıkabileceğiniz yegane kaynak
[[https://frontendmasters.com/]{.ul}](https://frontendmasters.com/)
'dur. Bu kaynaktaki öğrenme yollarını takip ettiğinizde sizi çok hızlı
bir şekilde kapsamlı bir bilgi seviyesine çıkaracaktır. Derslerin
İngilizce altyazı ile desteklenmesi de ilave fayda sağlamaktadır. Bu
kaynağın en büyük sorunu yüksek bir ücrete sahip olmasıdır. Ancak bunu
aşmanın yolunu aşağıda açıklıyorum :). Bu kaynağın dışında özellikle
öğrendiğiniz konularda alıştırma yapmanıza faydalı olacak kaynak ise
freecodecamp.org olacaktır. İlave olarak algoritma yeteneklerinizi
geliştirmek için de
[[https://www.codewars.com/]{.ul}](https://www.codewars.com/) [ve benzer
kaynaklardan günde 1-2 soru çözmek oldukça faydalı olacaktır.]()

3\. Yukarıda belirtilen konularda ilerledikten sonra sıra frontend
tarafında geliştirmelerimizi yapacağımız bir temel kütüphane/framework
(React, VueJs, Angular js) seçmektir. Sektörde yaygınlığı itibariyle
benim tavsiyem React ile ilerlemek üzerinedir. React'a frontendmasters
üzerinden devam etmeden önce çeşitli kaynaklardan React'ın çalışma
mantığını ve yaşam döngüsünü kavramakta fayda var. Bu noktada
[[https://www.youtube.com/c/WebDevSimplified]{.ul}](https://www.youtube.com/c/WebDevSimplified)
[kanalını tavsiye ediyorum. React konusunda kendimizi geliştirmenin en
iyi yolu örnek projeler bulup bunları tamamlamaktır.]()

4\. Tebrikler artık frontend developer olarak iş başvurularında
bulunabilirsiniz. :)

Not: Herhangi bir üniversite maili ile
[[https://education.github.com/pack]{.ul}](https://education.github.com/pack)
üzerinden gerçekleştireceğiniz kayıt ile frontendmasters web sitesinde 6
ay ücretsiz erişim imkanı sağlayabilirsiniz.
